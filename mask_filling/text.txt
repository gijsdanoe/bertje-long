Kook de eieren in 8 minuten hard. Laat ze schrikken zodra ze klaar zijn. Zet apart. 
Was de kippendijen en dep ze droog. Zet een wok of grote hapjespan op het vuur en verwarm daarin de olie. Snipper de ui, pers 2 teentjes knoflook uit en voeg alles toe aan de pan. Fruit een paar minuutjes op laag vuur.
Zodra het uitje glazig is, voeg je 2 theelepels tomatenpuree toe. Roer goed door de pan en strooi 1 eetlepel garam masala over het mengsel. Laat een minuut sudderen.
Voeg de kip toe, samen met wat zout en peper. Bak al roerende de kip een beetje aan. Verkruimel een half blokje kippenbouillon en strooi dit over de kip. Voeg een half kopje – ongeveer 100 ml – water toe. Doe een deksel op de pan en laat op laag vuur 30 minuten stoven. Bekijk af en toe of er niet zoveel water is verdampt dat de kip aanbrandt. Voeg eventueel nog wat water toe. 
Terwijl de kip lekker staat te pruttelen, beginnen we aan de aardappelen. Schil deze en snijd ze in blokken van ongeveer 4 bij 4 cm.
Neem een hapjes- of koekenpan en verhit hierin 2 eetlepels olie. Doe de ui en knoflook in de pan en bak tot ze glazig zijn. 
Doe de tomatenpuree erbij, samen met de masala. Meng alles goed op een middelhoog vuur. Voeg de aardappelblokjes, een half blokje verkruimelde bouillon en 100 milliliter water toe en laat 15 minuten zachtjes stoven.
Snijd de kousenband in steeltjes van ongeveer 10 cm. Bak de kouseband met een halve gesnipperde ui in wat olie en maak het op smaak met een teentje geperste knoflook, de gemberpoeder, laos, kerriepoeder, wat peper en zout. Proef of de kouseband gaar is.
Pel de hardgekookte eitjes. Frituur de gepelde eieren in een ruime hoeveelheid zonnebloemolie. Als ze mooi bruin zijn voeg je de kerriepoeder, gember en laos toe. Roer alles een paar keer goed door en laat de eieren uitlekken in een zeef of vergiet met keukenpapier. 
Zorg dat je rotiplaten warm zijn. Eet de rotiplaat met de kip, aardappel, kouseband en een eitje.
Als je van pikant houdt, doe er dan wat Surinaamse sambal bij. 
